کالیفرنیا (به انگلیسی: California) ایالتی در غرب آمریکا بر کرانهٔ اقیانوس آرام است. مرکز آن ساکرامنتو و شهرهای مهم آن لس‌آنجلس، سن دیگو، سن خوزه و سان‌فرانسیسکو هستند.همچنین این ایالت پر جمعیت ترین ایالت امریکا است.
نام این ایالت از زبان اسپانیولی و به خصوص از رمانی به نام Las sergas de Esplandián گرفته شده، و متعلق به شخصیتی از این داستان است به نام ملکه Califia که احتمالاً از واژهٔ عربی «خلیفه» گرفته شده.[۲]
کالیفرنیا پرجمعیت‌ترین ایالت ایالات متحده آمریکاست و نیز بزرگ‌ترین جمعیت ایرانی تبار خارج از خاور میانه را در خود جای داده است[۳] به طوری که چندین تن از اعضای شورای شهر بورلی هیلز ایرانی‌الاصل هستند.
کالیفرنیا نهمین اقتصاد جهان است. در سال ۲۰۱۲، این ایالت تولید ناخالص داخلی برابر با ۱٬۹۵۸٬۹۰۴تریلیون دلار داشت، که نزدیک به تولید ناخالص داخلی کشور ایتالیا (۲٬۰۱۳٬۳۷۵ میلیون دلار) بود.[۴]
کالیفرنیا صنعت فناوری اطلاعات و رایانه‌ای بسیار پیشرفته‌ای دارد به طوری که شرکتهای اوراکل، سیسکو سیستمز، اینتل، گوگل، یاهو، شرکت ای‌ام‌دی، سان مایکروسیستمز، و نیز شرکت رایانه‌ای اپل و شِوران نیز در این ایالت مرکزیت دارند.
علاوه بر این، دو عدد از آزمایشگاه‌های فدرال بزرگ آمریکا در این ایالت قرار دارند از جمله آزمایشگاه ملی لارنس لیورمور و آزمایشگاه ملی لارنس برکلی.
